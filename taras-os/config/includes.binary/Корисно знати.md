# Міні-гайд

Ні, це лише **міні**-гайд, а не повноцінна заміна туторіалів по 5 годин на Ютубі, тому я описую лише ті базові речі, які реально важливі, на мою думку, щоб не було "Капець, чому Лінукс такий складний".

## Файлова система

Фа́йлова систе́ма — спосіб організації даних, який використовується операційною системою для збереження інформації у вигляді файлів на носіях інформації. Також цим поняттям позначають сукупність файлів та директорій, які розміщуються на логічному або фізичному пристрої.
(Матеріал з Вікіпедії — вільної енциклопедії. ахах)

### По-перше, [розділи](https://uk.wikipedia.org/wiki/Розділ_диску) дисків

тут відрізняються тим, що у UNIX-подібних системах немає так званих "дисків C" чи "дисків D/E/тощо". На Windows кожному логічному диску (тому/розділу) присвоюється [літера](https://en.wikipedia.org/wiki/Drive_letter_assignment), і кожен такий том є повністю окремим. [Тут же](https://en.wikipedia.org/wiki/Unix_filesystem#Principles), маємо єдиний простір для всього, який позначається `/` і називається _кореневим каталогом_ (root directory). Всі інші томи і пристрої типу флешок будуть монтуватися у вигляді звичайних тек.

![Порівняння умовних дисків](/run/live/medium/imgs/drives.png)

### По-друге, [файлові системи](https://uk.wikipedia.org/wiki/Файлова_система).

Їх існує багато, причому ще й багато видів. Вінда зазвичай використовує власну файлову систему NTFS. Флешки, на яких Ви зберігаєте (чи ні, нехай) свої файли — часто у FAT32. Сам цей диск ISO відформатований у ISO 9660 (назва файлової системи) і має різні файли типу завантажувача ОС і в тому числі цей файл heh. На ньому знаходиться й сам кастомізований Debian, ціла файлова система [SquashFS](https://uk.wikipedia.org/wiki/SquashFS) якого запакована в один файл, ріл. Таким чином Ви й можете, не встановлюючи, запускати цілу систему з флешки шляхом зчитування її в оперативну памʼять, але це не важливо.

_Короче,_ сам Debian по-дефолту використовує **ext4**, хоча є й сучасніші альтернативи типу Btrfs. Ліміти типу максимального розміру файлів, довжини шляху тощо у будь-якому випадку фактично недосяжні (як і на Віндовсі), а от що справді matters (цікаво знати буде):

1. Єдині символи, яких не може бути в назвах файлів і тек — NULL (\\0) та /
2. Файли, що починаються з крапки, — приховані
3. Розширення на Лінуксі, хоча фактично не завжди, не є обовʼязковими

Тобто, можна створити файл з назвою `.\@<#$|` для прикладу.

### По-третє, структура директорій

досить [проста і цікава](https://uk.wikipedia.org/wiki/Filesystem_Hierarchy_Standard) (як і в UNIX в цілому). От Ви бачили C:\\Windows? Знаєте хоч щось про те, з чого він складається?)) А от про Лінукс будете знати зараз **(можете пропустити, але корисно знати)**.

- /bin — бінарники — приблизно як .exe на Вінді, тобто самі виконувані файли програм, здебільшого консольні
- /boot — все, що треба для запуску (в тому числі саме ядро Linux і прошивка)
- /dev — девайси, тобто пристрої — "все є файлом" на ЮНІКСі, навіть клавіатура і принтер, так
- /etc — e(ditable) t(ext) c(onfigurations) — текстові файли конфігурацій, де (зазвичай дефолтні) налаштування системи і програм
- /home — твій новий дім :D — там слід зберігати свої файли, немов би "диск D/E/тощо", де всі Завантаження, Документи тощо
- /lib — бібліотеки (для програм і самої системи)
- /lib64 — історично теж саме; зараз символічне посилання _(детальніше пізніше)_
- /media — приєднувані пристрої, типу флешок, опиняються там при монтуванні
- /mnt — призначено для тимчасового ручного монтування файлових систем (для більш професійного використання)
- /opt — опціональне, тобто сторонній, вручну встановлений софт
- /proc — процеси (так, як і пристрої, процеси теж є файлами, прікол)
- /root — як /home, тільки для root-користувача (не плутати з /, _детальніше пізніше_)
- /run — тимчасові файли, які використовує система під час роботи
- /sbin — бінарники з привілегіями, лише для root-юзера
- /srv — використовується для серверів
- /sys — чисто системне: модулі ядра, параметри запуску та інше
- /tmp — (прям дуже) тимчасові файли
- /usr — U(NIX) s(ystem) r(esources) — такі програмні файли і конфіги, які не мають змінюватися
- /var — тимчасові (але довготривалі) файли: логи, кеш та подібне

### По-четверте, посилання

бувають кількох видів. Окрім звичаних "ярликів" програм з Вінди, які назвають _десктопними лаунчерами / десктоп-файлами_ (desktop launcher/file) та веб-посилань (теж робляться через ці файли), є так звані _символічні посилання_ — файли, які перенаправляють на інші файли (або теки).

Наприклад, /lib у сучасних системах фактично є символічним посиланням на /usr/lib. [У чому різниця з просто "ярликами"?](ttps://uk.wikipedia.org/wiki/Символьне_посилання) Ярлики є міні-програмами, які можуть лише були запущеними, а символічні посилання існують немов би реальні шляхи. Тобто можна писати, як /lib/file.txt, так і /usr/lib/file.txt — різниці для системи не буде, бо перше немов би автоматично заміниться на друге.

## root (юзер)

"Отримували рут-права" (або чули про таке) на Андроїді? _Суперкористувач_ (superuser) або root-юзер або рідше "адмін" — особливий "акаунт" (користувач), який має повні права. Наприклад, встановлювати програми чи змінювати багато системних файлів можна лише знаючи пароль суперʼюзера.

Вам може знадобитися логінитися під ним лише з терміналу, бо у графічному середовищі зазвичай для таких дії, як встановлення програм, просто буде вилазити діалогове вікно "введіть пароль адміністратора", як на Вінді. Не думаю, що дуже знадобиться, але перейти в аккаунт суперʼюзера можна командою `su` (вийти через `exit`).

Якщо бачили [меми про легендарну команду "sudo"](https://www.google.com/search?q=sudo+meme&sca_esv=593805704&tbm=isch&source=lnms&sa=X&ved=2ahUKEwjKrs7K3q2DAxVR8QIHHUaCAcMQ_AUoAXoECAMQAw&biw=1920&bih=920&dpr=1) на Лінуксі, то знайте, що зазвичай для виконання якихось дій "з правами адміністратора" у терміналі не постійно заходять і виходять з акаунта суперʼюзера, а просто виконуюють команду через `sudo` (SuperUser-do).

Я не буду вчити зараз Вас командам і використанню термінала на Linux (потужного аналога "консолі" на Вінді), бо якщо він вам і знадобиться, в інеті [куча туторіалів](https://linuxjourney.com/lesson/the-shell), але знати, що таке sudo, думаю справді корисно.

## Особливі програми

### JetBrains Toolbox

Так як це стороння, не запакована програма, я розархівував її інсталятор в _/opt_. Перший раз для встановлення запустіть її командою `jetbrains-toolbox` (достатньо набрати `je` і натиснути Tab). Після цього у меню створиться відповідний пункт.

### Steam

Він є сам по собі великим важким софтом, тому у меню Ви побачите "Install Steam" — встановлювач; _тільки не треба "встановлювати" на live USB, бо вірогідно буде помилка через зжирання всієї оперативної пам'яті_ (памʼятайте, що ОС на флешці працює повнівстю у ОЗП і не має доступу до диску).

### Відновлення завантажувача

Якщо надумаєтеся встановити на компʼютер цю ОС з образу паралельно з Віндою, то [егоїстична вінда](https://www.reddit.com/r/linuxmemes/comments/t0yfbl/windows_deleted_my_grub_bootloader/) після своїх оновлень з невеликим шансом може видалити завантажувач Лінукса — GRUB. Тоді можна загрузитися з флешки і використати цю програму "Відновлення завантажувача", щоб полагодити все швидко і без команд.
_Ця програма не має встановитися на диск під час встановлення ОС: я додав лише на live USB._

### Kvantum Manager

Дозволяє кастомізувати і встановлювати теми для Qt (GUI фреймворка) — змінювати вигляд самих програм Плазми і не лише. Ходять чутки, що у Плазма 6 колись зроблять вбудовану таку можливість, але поки не підтверджено, тому всі юзають Квантум.

### Grub Customizer

Дозволяє кастомізувати завантажувач операційних систем GRUB. _Він встановлюється, якщо встановити Лінукс на диск, тому на флешці немає сенсу пробувати: тут GRUB не потрібен._

### Kate

На KDE історично було два редактора, які стали одним. Тому Kate — це повний професійний редактор коду і просто тексту з Git та іншими фічами, а KWrite — немов би спрощений режим, звичний текстовий редактор. KWrite без Kate встановити не можна. Якщо заважає Kate — видаліть "ярличок" з меню :)

### Winetricks

Я додав підтримку базових (та можливо деяких складніших) Windows .exe/.msi програм через [шар сумісності Wine](https://uk.wikipedia.org/wiki/Wine). Система налаштована, що такі файли можна запускати подвійним кліком, як і будь-які інші, для зручності ;) Інструмент Winetricks дозволяє графічно встановлювати бібліотеки Windows (наприклад, .NET, PhysX, DirectX) для кращої підтримки, шрифти, керувати файлами, редагувати Реєстр, налаштовувати деякі параметри, теми для Wine, встановлювати програми і видаляти їх та інше. Безумовно, _раджу уникати запуску Windows програм на Linux_, адже по-перше, це "костильно" і не гарно виглядає, а по-друге, ніхто не страхує вас від вірусів в EXE файлах. Підтримка Wine не ідеальна, особливо для ігор — для них є Valve Proton. Якщо необхідна емуляція Android програм, рекомендую Waydroid або Anbox.

## KDE Plasma

![Зображення з сайту KDE](/run/live/medium/imgs/plasma.png)

На Вашому образі я встановив середовище стільниці [Plasma](https://kde.org/uk/plasma-desktop/) (5, у Лютому 2024 вийде 6) від організації (не компанії, а спільноти волонтерів-розробників) [KDE](https://kde.org/uk/).

> Simple by default,

Якщо Ви відкрили цей файл і можете зрозуміти, як вимкнути компʼютер, то помітили, що вона схожа на Windows. Досить проста та багатофункціональна, вона має майже ті ж звичні можливості використання. Я _майже_ не змінював дефолтні налаштування, окрім тих, які Ви самі обрали у Формі, та тих, які будуть стандартними у Плазмі 6. Ви можете побачити, якщо оберете цей чекбокс. _Увага:_ деякі змінилися автоматично, залежно від компʼютера/віртаульної машини.

![Підсвічувати змінені параметри](/run/live/medium/imgs/highlightChanges.png)

> powerful when needed.

Друга частина слогану KDE Plasma підтверджує, що на цьому середовищі кастомізувати можна справді все — поексперементуєте, якщо захочете ;) Проте, вимушений попередити про деякі речі, адже скільки б можливостей не було б, завжди або чогось не вистачає, або щось не так працює, бо складно слідкувати за всім.

### Plasma 6 додасть

такі речі (не повний перелік), яких давно не вистачало у попередніх ітераціях десктопу. Якщо існують альтернативи зараз, напишу через тире.

- Док-панелі, які приховуються автоматично ("Intelligent auto-hide") — `latte-dock`
- HDR на Wayland
- "Desktop Cube" — https://github.com/zzag/kwin-effects-cube **(складно зробити)**
- Звукові теми
- Адекватні віджети замість "Батарея і Яскравість"
- Клік доторканням до тачпаду по дефолту — див. нижче пораду 2

Також приберуть деякі справді некорисні і дублікатні речі, тему Air (бо немає більше кому її підтримувати/розробляти), та режим іконок в Системних параметрах (трохи зламаний, не бачать сенсу підтримувати).

### KRunner

_KRunner_ — дуже потужний пошук Плазми. Натисніть Alt + Пробіл і спробуйте набрати щось із такого:

- 20 м у дюйми
- spell при**у**іть
- time америка
- chrome
- документи
- шрифт
- =ln(12)+x-2
- \#0273
- telegram
- !wp Інтерполяція
- !deb cron
- !yt warrior cats
- !cpp try-catch
- чому Лінукс крутий

### Загальні поради

1. Щоб у стандартному годиннику показувалися **свята та події**, натисніть ПКМ → Налаштувати "Цифровий годинник", а там вже Календар → Свята, Плагіни PIM увімкнути і у вкладці Свята вибрати ua_uk (Ukraine), а у PIM — календарі.
2. Для ноутбуків _рекомендую_ увімкнути у налаштуваннях → Пристрої введення → Сенсорна панель → пункт про клік при доторканні, бо я не зміг зробити це на образі з ПК (немає тачпаду).
3. _Не перетягуйте програму на панель — це створить окремий віджет-лаунчер! Краще використовуйте ПКМ → Пришпилити до панелі керування завданнями._ Буде виправлено у Плазмі 6.

### Корисні фічі

1. Можна копіювати одразу кілька речей і потім обирати у Буфері обміну в Системному лотку, яку вставляти.
2. Зі стопійованого тексту можна генерувати QR- та інші коди. Також можна генерувати QR-код на Wi-Fi.
3. Дані про мережу і швидкість інету можна переглядати, натиснувши на неї у Лотку.
4. _Сховища_ дозволяють створювати зашифровані теки, які можна роз-/заблокувати паролем.

## Дякую Вам!

Памʼятайте, цей образ є лише моєю інтерпретацією того, що Вам якось може сподобатися. Існує безліч дистрибутів, кожен адаптований під щось своє. Якщо цей виглядає не дуже "відполіровано" або складнувато, то рекомендую подивитися Linux Mint та Kubuntu — вони базуються на Debian, але можуть мати більше програм у своїх репозиторіях та бути краще налаштованими за замовчуванням, як на Вас. Графічне середовище як основний спосіб взаємодії теж існує не лише KDE Plasma, можливо слід спробувати інші.

**Успіху у дослідженні Linux! :)**
